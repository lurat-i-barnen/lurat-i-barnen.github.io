---
layout: post
title: "Den ensamma grodan"
description: "En liten grodsaga"
category: Sagor
---

> Grodor verkar vara ett återkommande tema i vår sagovärld. Förutom vår kära Pum-pauk som har en hel sagovärld omkring sig, så dyker andra gröna amfibier upp lite här och där.

> Här är en liten historia om en groda som en dag plötsligt kände sig en aning ensam.

Långt inne i skogen finns det en liten sjö. Vid den lilla sjön står ett litet hus där det bor en groda. Det är grodans eget hus och han är väldigt stolt över det.

Varje morgon vaknar han i sitt lilla hus. Han sträcker på sig och tänker "Mmmm, vad härligt att bo i ett eget litet hus." Därefter hoppar han ut ur huset, äter några flugor och tar sitt morgondopp. Grodan mådde bra i sitt hus.

En morgon vaknade grodan och kände sig lite ensam. Han åt sina flugor och tog sitt morgondopp, men var ändå inte riktigt glad. Till slut sa han till sig själv: "Jag vill inte vara ensam mer, jag ska gå och skaffa en kompis."

Han gav sig iväg från sitt lilla hus in i skogen. Där såg han ett stort träd och sa: "Hej! Vill du bli min kompis?"

Vad tror du trädet sa?

Ingenting! För träd kan ju inte prata.

Grodan hoppade vidare och såg en rund sten. Han sa: "Hej! Vill du bli min kompis?"

Vad tror du stenen sa?

Ingenting! För stenare kan ju inte prata.

Grodan hoppade vidare ut ur skogen och ut på en äng. Där växte en vacker, blå blomma. Grodan sa: "Hej! Vill du bli min kompis?"

Vad tror du blomman sa?

Ingenting! För blommor kan ju inte prata.

Än en gång hoppade grodan vidare. Efter stund såg han en yvig buske. Han frågade: "Hej! Vill du bli min kompis?"

Vad tror du busken sa?

Busken sa "Jaaaaa! Det vill jag gärna." Den fortsatte "Jag har väntat här på någonting att göra och vill gärna leka med dig."

Det prasslade och knakade i busken och plötsligt kröp en orm fram. För det var inte busken som hade pratat, det var ju ormen!

Ormen och grodan gav sig av tillbaka till den lilla sjön. Där bjöd grodan på yoghurt med bär och dom badade hela dagen lång.

Grodan vad glad, för nu hade han både ett eget litet hus och en kompis att leka med!
