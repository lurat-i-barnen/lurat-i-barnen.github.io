---
layout: page
title: Om mig
---

Jag är en pappa som tycker om att berätta sagor och historier för och med mina barn. Mina historier skapas i ögonblicket och följer min hjärnas vindlingar mer än en röd tråd.

Under 20 års tid har berättelserna fungerat som myspys, tröst, tråkfördrivare, distraktion och naturligtvis som sömnpulver.

Som så mycket annat improviserat material varierar längd, kvalité och tema. Denna sida innehåller ett antal sagor som verkar ha fångat barnen lite extra. Sagor som efterfrågats om och om igen.

Jag är på inget sätt någon skribent och det är svårare än jag först trodde att översätta det muntliga språket till text och jag ursäktar på förhand för alla vangrepp på vårt vackra svenska språk.

Läs och Lev!


